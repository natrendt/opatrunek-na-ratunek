Lekcja 2

Metody usztywnień
 
Usztywnień używamy głównie do zabezpieczenia kończyn, 
stawów oraz kości w przypadku zwichnięć, skręceń czy złamań.
Pierwsza pomoc w przypadku złamań, zwichnięć i skręceń, opiera się na bardzo prostych zasadach. 
Należy unieruchomić kończynę w możliwie komfortowy i stabilny sposób,
nie powodować niepotrzebnych ruchów ani wstrząśnień. 
Ma to na celu zapobiegnięcie przemieszczaniu się kości oraz zmniejszenie dolegliwości bólowych. 
Unieruchamiając kończyny, robimy to w pozycji najwygodniejszej dla poszkodowanego. 
Trzeba pamiętać, że w przypadku uszkodzenia kości unieruchamiamy ją z dwoma sąsiadującymi stawami, 
a w przypadku uszkodzenia w stawie – uszkodzony staw z dwiema sąsiednimi kośćmi.
Do unieruchomienia złamania najlepiej stosować specjalnie przeznaczony do tego sprzęt, 
np. druciane szyny Kramera, które można łatwo dopasować do kształtu i położenia kończyny. 
Jeżeli jednak nie dysponujemy takim sprzętem, możemy użyć każdej rzeczy, 
która znajduje się na miejscu, jeśli tylko pozwoli ona na stabilizację kończyny 
(deski, kije, koce, swetry, itp.).
Do unieruchomienia kończyny górnej można użyć chusty trójkątnej lub wykonać prowizoryczny temblak, 
np. wywijając podkoszulkę.
