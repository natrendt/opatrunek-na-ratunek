Lekcja 1

Rozcięcie skóry

Rozcięcie to przerwanie ciągłości skóry lub skóry i naczyń pod nią położonych.
Jest to uraz mechaniczny, który dzielimy na wiele rodzajów.
Dziś skupimy się tylko na jednym z nich – jest to rana cięta.
Powstaje ona  wskutek zranienia ostrym przedmiotem (szkło, nóż). 
Głębokość rany zależy od nacisku przedmiotu raniącego, 
rana taka zwykle mocno krwawi.
Udzielając pierwszej pomocy przy zranieniach, należy odpowiednio zaopatrzyć ranę.
W przypadku drobnych skaleczeń i niewielkich ran można je przepłukać bieżącą wodą. 
Zalecane jest również płukanie zwykłą wodą bieżącą z kranu większych zranień. 
Jeśli dysponujemy środkiem odkażającym, 
przy większych i zanieczyszczonych zranieniach wskazane jest ich użycie.
Jeśli w ranie występują większe zanieczyszczenia, należy je usunąć.
Po usunięciu zanieczyszczeń i wypłukaniu rany, ewentualnie jej odkażeniu, 
zakładamy opatrunek. 
Najlepszy jest gazik lub gaza opatrunkowa wykonana z bawełny, 
a obecnie także ze sztucznych tworzyw.
